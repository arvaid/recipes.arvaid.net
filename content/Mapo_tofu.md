---
title: Mapo tofu
category: 
categories: ['főételek']
description: 
image: 
author: Csicsman Dominika
source: 
veggie: true
draft: 
---

- `1-3 db` szárított chili hosszú darabokra vágva
- `1-2 ek` szemes szecsuáni bors

> Pirítsuk meg a szárított chilit és a szecsuáni borsot wokban közepes lángon pár percig. Először hagyjuk kihűlni, majd őrüljük porrá mozsárban esetleg kávé- vagy fűszerdarálóban. Ezt Dao Kou La Jiao-nak hívják, nagyon hasznos bármilyen típusú Ma La (fűszeres és zsibbadó) ételhez.

---

- `2,5 ek` Sichuan Dou Ban Jiang
- `2 tk` chili paszta
- `2 ek` Shaoxing bor

> A Sichuan Dou Ban Jiang-ot, a chili pasztát és a főzőbort turmixgépben turmixoljuk, amíg finom pasztává nem válik. Tegyük félre. Ennek célja, hogy a kemény babdarabokat a Dou Ban Jiangban összetörje, így jobb lesz az állaga és az íze.

---

- `450 g` puha tofu
- `1,5 l` víz
- `1,5 tk` só

>A tofut falatnyi kockákra vágjuk. Adjunk hozzá a sót 1,5 liter forrásban lévő vízhez. A tofut pár percig blansírozzuk. Vegyük ki a tofut a vízből, és tegyük félre. A blansírozás megakadályozza majd, hogy a tofu széttörjön keverés közben.

---

- `2 ek` olaj
- `200 g` gomba (hús helyett)

>Vegyük magasra a hőt, és addig melegítsük a wokot, amíg füstölög. Adjunk hozzá étolajat. Forgassuk meg, hogy bevonja a wok alját. Adjuk hozzá a gombát vagy darált húst (lehet marha, csirke vagy sertés is), és addig keverjük, amíg megpuhul. Toljuk oldalra a gombát. Adjuk hozzá a Doubanjiang pasztát, és lassú tűzön keverjük néhány percig, hogy előhozza az umami ízt.

---

- `4 db` zöldhagyma
- `4 gerezd` fokhagyma
- `ujjnyi` gyömbér
- `1 tk` paprika
- `2 tk` cukor

>Adjuk hozzá az apróra vágott fokhagymát, a darált gyömbért, a újhagyma felkockázott fehér részét, a paprikát, a cukrot és a dao kou la jiao felét, a másik felét pedig a végén adjuk hozzá. Keverjünk össze mindent és pirítsuk, amíg illatos lesz.

---

- `350 ml` alaplé
- `2 tk` szójaszósz
- `1 tk` MSG

>Öntsük fel az alaplével, és forraljuk. Adjuk hozzá a szójaszószt és az MSG-t több részletben folyamatosan kóstolgatva az íz beállítása érdekében. Sósabbnak kell lennie a normálhoz képest, mert a tofunak semleges íze van.
Adjuk hozzá a tofut, és lassú tűzön pároljuk 5 percig.

---

- `1 ek` kukoricakeményítőből
- `50 ml` víz
- `pár csepp` szezámolaj

>Keverjünk össze 1 evőkanál kukoricakeményítőt és vizet. 3 részletben adjuk a wokhoz, és keverjük, hogy minden besűrűsödjön. Díszítésként szórjuk meg a maradék Dao Kou La Jiao-val és a felkockázott újhagymával és csepegtessük hozzá az olajat.
