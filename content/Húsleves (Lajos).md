---
title: Tökéletes húsleves csirkéből
category: Levesek
categories: ['Levesek']
description: ''
image: ''
author: Fördős Lajos
source: https://streetkitchen.hu/levesek-es-fozelekek/tokeletes-husleves-csirkebol/
favorite: false
meat: true
draft: false
size: 8 adag
---

- `1 ek` paradicsompüré
- `2 kg` csirkefarhát
- `½ kg` csirkeszárny

> A tökéletes húsleves csirkéből az alábbi módon készül. Először a paradicsompürét feloldjuk 20-30 ml vízben, majd egyenletesen lekenjük vele a csirkefarhátat és a szárnyakat, és sütőpapírral borított tepsire tesszük. Előmelegített, 200 fokos sütőben 25 percig sütjük.

---

- `4 l` víz
- `1 ek` só
- `1 db` egész szerecsendió
- `1 ek` egész bors
- `1 db` tisztítatlan hagyma
- `1 db` tv paprika

> Közben egy nagy méretű lábasban 4 l vizet forralunk, majd beleszórjuk a sót, a szerecsendiót és a borsot. Mire megsül a hús, a vízben szépen kioldódik a fűszerek íz- és színanyaga. A farhátat és a szárnyakat is beletesszük a vízbe, majd jöhet a zöldségelés: egy tisztítatlan hagymát alaposan megmosunk, a kis “bajusz” részét levágjuk, és egészben tesszük a levesbe. A paprika hegyes végét bevágjuk, hogy bele tudjon folyni a folyadék, és elmerüljön, ezzel egy időben az íze is jobban kioldódik így.

---

- `4 szál/500g` sárgarépa
- `2 fej` friss fokhagyma
- `3 szál/250g` petrezselyemgyökér zöldjével
- `1 szál/100g` szárzeller
- `300 g` zellergumó
- `1 db/300g` karalábé
- `2 db/200g` krumpli
- `1 db/200g` paradicsom
- `5 cm`-es gyömbér (kisebb tojás méretű)
- `½ fej/350g` karfiol
- `¼ fej/250g` kelkáposza

> A sárgarépát is egészben, megmosva tesszük bele, a fokhagymákat is csak mossuk, a megtisztított petrezselyemgyökér zöldjét levágjuk, majd ezt is egészben beletesszük, a megmosott szárzellert, a megtisztított zellergumót és karalábét háromba vágjuk, és beletesszük, a megtisztított burgonyát, a megmosott paradicsomot és gyömbért egészben szórjuk bele. A megmosott karfiolt a szárával lefelé belenyomjuk, végül a negyed kelkáposztával és az összekötött petrezselyemzölddel fejezzük be a sort.

---

> Erősebb lángra kapcsolunk, és kb. 90 fokig melegítjük, majd beállítjuk, hogy éppen csak gyöngyözzön, és így főzzük még 90 percet. Közben az összeeső zöldségeket óvatosan belenyomkodjuk.

---

> Mikor letelt a másfél óra, és a zöldségek szépen megpuhultak, kiszedjük őket egy tálra egy csipesz vagy villa segítségével, és félretesszük. A lének a húsokkal további 1 óra főzési időt hagyunk.

---

> A kész levesből kiszedjük a húsokat egy szűrőkanál vagy csipesz segítségével, a levet pedig néhány percig ülepedni hagyjuk.
