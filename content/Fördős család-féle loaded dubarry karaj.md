---
title: Fördős család-féle loaded dubarry karaj
original_title: 
categories: ['Főételek'] 
description: 
image: 
size: 
time: 
author:  
source: https://streetkitchen.hu/street-kitchen/fordos-csalad-fele-loaded-dubarry-karaj/
---

* `6 szelet` karaj  
* só, bors  
* olaj  
* `1 tk` paradicsompüré  
* `2-3 gerezd` fokhagyma  
* `1 fej` hagyma elfelezve  
* `1 tk` liszt  
* `200-300 ml` víz  
* `2 db` lapzselatin  
* `6 szelet` prosciutto  
* `1 csipet` kömény  
* `1 fej` karfiol  
* `200 g` trappista sajt

> A húst sózzuk, borsozzuk, egy kevés olajon egy lábasban lepirítjuk, majd kiszedjük egy tányérba. A visszamaradt szafton lepirítjuk a sűrített paradicsomot. Rádobjuk a fokhagymát és az elfelezett hagymát, és tovább pirítjuk. Ezután jöhet rá a liszt, elkeverjük, majd felöntjük a vízzel. Ha összerottyant, belerakjuk a zselatint és a köményt, elkeverjük és visszarakjuk a húst. 1 órát lefedve rotyogtatjuk.

---

* `350 g` vadrizses mix  
* `700 ml` víz  
* só  
* `1 ek` olaj  
* `1 csokor` nagy friss petrezselyem

> A rizst a petrezselyem kivételével puhára főzzük egy lábasban, majd a legvégén belekeverjük a felaprított petrezselymet.

---

> A nagy rózsákra szedett karfiolt egy sütőpapírral bélelt tepsire rakjuk, sózzuk, borsozzuk, kevés olajjal meglocsoljuk, és 180 fokra előmelegített sütőben nagyon megsütjük.

---

* `40 g` vaj  
* `40 g` liszt  
* `200 ml` tej  
* só, fehér bors  
* szerecsendió  
* `3 db` tojás  

> A besamelhez a vajat felolvasztjuk, kicsit megfuttatjuk a lisztet rajta, felöntjük a tejjel, sózzuk, hozzáadjuk a fehér borsot és a szerecsendiót, és csomómentesre keverjük. A tojásokat szétválasztjuk, a sárgáját belekeverjük a besamelbe, a fehérjét egy csipet sóval habbá verjük, majd azt is belekeverjük. Ezután összerakjuk az ételt: sütőpapírral bélelt tepsire rakjuk a húst, rátesszük a prosciuttót, a karfiolt, a besamelt, végül ráreszeljük a sajtot. 180 fokra előmelegített sütőben addig sütjük, amíg meg nem olvad a sajt. A rizzsel és a szafttal tálaljuk.
