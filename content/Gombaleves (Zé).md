---
title: Gombaleves (Zé)
original_title: Tejfölös gombaleves krumpligombóccal
categories: ['levesek'] 
description: 
image: 
size: 8-10 adag
time: 
author: Fördős Zé
source: https://streetkitchen.hu/levesek-es-fozelekek/tejfolos-gombaleves-krumpligomboccal/
---

- `600 g` sárgarépa (kb. 3 szál)
- `100 g` fehérrépa (kb 1. szál)
- `500 g` gomba
- `1 fej` vöröshagyma (130 g/fej)
- só, bors
- `2-3 ek` étolaj
- `3 gerezd` fokhagyma
- `1½ ek` fűszerpaprika
- `1 ek` daráltpaprika-krém
- `3 l` zöldségalaplé

> A tejfölös gombaleves első lépéseként a répát és a fehérrépát megpucoljuk, karikákra vágjuk. A gombákat megmossuk, félbevágjuk, majd felcikkezzük. A vöröshagymát apróra vágjuk és lepirítjuk az olajon. Ha lepirult, mehet hozzá a reszelt fokhagyma is, és tovább pirítjuk. Beledobjuk a répát és a fehérrépát, majd magas lángon alaposan pirítjuk. Hozzádobjuk a gombákat is, és tovább pirítjuk, amíg a gombák összeesnek. Ekkor félrehúzzuk a lángról, mehet hozzá a só, bors, fűszerpaprika és a paprikakrém. Alaposan elkeverjük, majd felöntjük a zöldségalaplével, és mehet vissza a lángra közepes fokozaton.

---

- `400 g` burgonya
- `1 db` tojás
- `100 g` finomliszt

> Amíg a levesünk rotyog, elkészítjük a krumpligombócokat: a burgonyákat meghámozzuk, apró kockákra vágjuk, és sós vízben puhára főzzük. Ha megfőtt, leszűrjük, majd hideg vízzel átmossuk, és hagyjuk, hogy kicsit hűljön. Amikor kihűlt, összetörjük krumplinyomóval, hozzádobjuk a tojást, a lisztet, sózzuk és borsozzuk, majd alaposan összegyúrjuk. Egy kissé ragacsos masszát kell kapnunk. Egy lábasban vizet forralunk. Nedves kézzel gombócokat formázunk a krumplis masszából. A lobogó, sós vízben addig főzzük őket, amíg a víz tetejére emelkednek. Kiszedjük őket egy tálkába.

---

- `1 ek` finomliszt
- `250 ml` tejföl
- `1 csokor` friss petrezselyem

> A levesből két merőkanálnyit kiszedünk, hozzáadjuk a lisztet és a tejfölt. Habverővel csomómentesre keverjük, és lassan, folyamatos kevergetés mellett visszaadagoljuk a levesünkbe. Ezután mehetnek bele a krumpligombócok és a finomra aprított petrezselyem is. 2-3 perc alatt összerottyantjuk, és el is készült a nagyon gazdag gombalevesünk.
