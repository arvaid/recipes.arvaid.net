---
title: 30 perces vega ramen
category: Levesek
categories: ['Levesek']
description: ''
image: https://static.streetkitchen.hu/test/uploads/2023/03/30-perces-vega-ramen-1-scaled.jpg
author: Horváth Ádám
source: https://streetkitchen.hu/fitt/vega-kajak/30-perces-vega-ramen/
veggie: true
draft: false
---

- `200 g` sárgarépa
- `180 g` shiitake gomba
- `4 szál` újhagyma
- `300 g` tofu
- `2 db` pak choi
- `3 ek` kókuszolaj
- `2 db` tojás
- `4 cm` friss gyömbér
- `6 ek` szójaszósz
- `2 ek` rizsecet
- só, bors
- `1 tk` chilipehely
- `1.8 l` zöldségalaplé
- `260 g` ramentészta
- `1 db` lime
- `0.5` csokor koriander
- `1 db` friss chili

> A vega ramen első lépéseként előkészítjük a zöldségeket és a tofut a leveshez. A répát vékony csíkokra vágjuk, a gombát felszeleteljük, az újhagymát felkarikázzuk, a tofut viszonylag nagyobb kockákra vágjuk, a pak choit pedig félbevágjuk.

---

> Egy nagyon forró serpenyőben, egy csepp kókuszolajon megkapatjuk a félbevágott pak choit, egy-két helyen kissé megégetve, majd félretesszük.

---

> Lassan lobogó vízben 6,5 perc alatt megfőzzük a tojásokat. Ez idő alatt tökéletesen folyósra készül a sárgájuk. Fontos, hogy utána jeges vízbe dobjuk őket, hogy ne készüljenek tovább a hőtől.

---

> Egy lábasban kókuszolajat hevítünk, beledobjuk a felcsíkozott répákat, a gombát és a tofut, majd magas hőfokon elkezdjük jól lepirítani. Néha megrázogatjuk a lábast vagy óvatosan megkevergetjük, hogy a tofukockák ne törjenek szét. Addig pirítjuk, míg szép aranybarnák lesznek az alapanyagok. Ekkor belereszelünk egy jó adag friss gyömbért és hozzáadjuk a felkarikázott újhagymát, 1-2 percig még pirítjuk, majd felöntjük a szójaszósszal, a rizsecettel és fűszerezzük. Ezután mehet rá a zöldségalaplé, és kb. 8 percig főzzük.

---

> Közben forró vízbe dobjuk 2-3 percre a ramentésztát, leszűrjük és a leveshez adjuk. Megpucoljuk a tojásokat, amiket aztán félbe is vágunk óvatosan, hogy ne folyjon ki a sárgájuk. Durvára felaprítjuk a koriandert, és kimagozzuk, majd felaprítjuk a friss chilit is.

---

> Mikor kész a leves, hozzadjuk a lime levét, a friss koriandert és a chilit, és beledobjuk a félrerakott pak choit is.

---

> Jöhet is a tálalás: egy adaghoz fél pak choi és fél tojás jár, de a tojásból természetesen annyit raktok hozzá, amennyit nem szégyelltek. A végén még meg lehet locsolni kevés lime-lével és megszórni frissen őrölt chilivel. Jó étvágyat!
